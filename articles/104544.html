<!DOCTYPE html>
<html lang="en">

<head>
    <title>Jan Brabec</title>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <script src="https://unpkg.com/material-components-web@v5.1.0/dist/material-components-web.min.js"></script>
    <link rel="stylesheet" href="../style.css">
    <script src="../script.js" defer></script>
    <script src="../header.js"></script>
</head>

<body>
    <article>
        <div class="article__intro container container--large">
            <div class="article__intro-text">
                <h1 class="article__title">Lorem Ipsum</h1>
                <h2 class="headline-2">Traditional placeholder text</h2>
                <a href="https://cdn.glitch.com/cd584a37-6d29-4fb8-a96c-09dde22685e7%2FDen%C3%ADk%20-%20Star%C3%A9%20pov%C4%9Bsti%20%C4%8Desk%C3%A9.pdf?v=1583079053695" target="_blank" class="pdf-dl">PDF verze</a>
            </div>
        </div>
        <div class="article__body container container--large">
            <section>

                <h2>O Čechovi</h2>
                <p>
                    Bratři Čech a Lech chtějí založit novou zemi, protože je mezi lidmi chaos. Vzali rodiny a šli. Šli přes řeky, sem tam zabili pár lidí, co nemluvili česky a pak dorazili k Vltavě. Tam Čech ukázal na vysokou horu a řekl: <i>„Podejděme pod tyto horu, tam dětem, skotu odpočineme.“</i>                    Gramatika zřejmě ještě neexistovala. Došli na úpatí hory a usoudili, že to tam je dobré. Ráno Čech vystoupal na horu. Viděl, že tato země je perfektní. Když sestoupil, řekl všem, jak je tato země krásná. Další den se někteří lidé vydali
                    na průzkum. Asi se stala nějaká anomálie, která jim zabránila jít ten den, co Čech vystoupal na Říp. Třetí den (zase anomálie) Čech řekl své kolonii, že toto je ta země zaslíbená. Pak jeden stařec navrhl, ať se země jmenuje po něm.
                    Všichni souhlasili. Čech byl potěšen a políbil zem (hygiena také neexistovala).
                </p>
                <p>
                    Všichni pak začali pracovat. Začali stavět obydlí a populovat tuto zem. Každý rod měl svou ves. Volený starosta spravoval všechny v rodu i jeho majetek. Lid byl náboženský a bál se bohů, ale žilo se dobře.
                </p>
                <p>
                    Čechův mladší bratr Lech chtěl jít na východ. Lidé se báli, že je opustí, ale Lech je ujistil, že nezapomene, že jsou jeho rod a aby věděli, kde se svými lidmi je, třetí den od jeho odhodu zapálí velký oheň, který bude viditelný z Řípu, aby ho lidé našli.
                </p>
                <p>
                    Ten domluvený den lidé vystoupali na Říp a uviděli Lechovo znamení. Lech tam začal stavět hrad a podle toho kouře se nazval Kouřím.
                </p>
                <p>
                    Uplynulo 30 let od chvíle, co Čech odvedl lid do země zaslíbené. A když dosáhl 86 let, zemřel. Všichni ho oplakávali jako otce a naříkali. Věřilo se, že jeho duše odešla do ráje, aby tam dále žila v té cti, v tom důstojenství, v němž nebožtík býval mezi
                    svými na zemi. Proto oblékli mrtvolu, posadili ji na hranici, přinesli jídlo, jeho zbraň, oštěp a položili to vedle něj. Hranici zapálili a kosti uložili do popelnice a pohřbili. Toto místo potom navštěvovali a oplakávali svého praotce.
                </p>
                <h2>O Krokovi a jeho dcerách</h2>
                <p>
                    Potom, co umřel Čech zvolili lidé Kroka jako nového vojvodu. Krok sídlil na Budiči. Vládl dobře a spravedlivě. Jednoho dne Krok poručil, aby ho tři dny nikdo nerušil, protože bude rozmlouvat s duchy. Po třech dnech zavolal Lecha a starosty obcí, protože
                    mu duchové napověděli, aby nechal postavit nové sídlo. Poslal posly, aby vyhledali nové místo. Místo, co našli se Krokovi líbilo, takže zahájil stavbu. Hrad pojmenoval Vyšehrad.
                </p>
                <p>
                    Potom, co Krok zemřel, Kazi žila na Budiči, který přejmenovala na Kazin. Teta žárlila a nechala si pro sebe vystavět Tetín. A přestože měla Libuše hrad Libušín, žila na Vyšehradě, kde také vládla.
                </p>
                <h2>O Bivoji</h2>
                <p>
                    Jednoho dne trávily Libuše a Kazi volný čas na Vyšehradské zahradě. Vtom uslyšely náhlý křik. Na nádvoří stál mladý muž, Bivoj, s kancem na zádech. Pozdravil dívky a povídal:
                    <i>“Tu nesu to zlé škodné zvíře, divokého kance z Kavčí hory. Ať zhyne
                      před tvýma očima, chceš-li!”
                    </i> Libuše souhlasila. Bivoj hodil kance na zem a usmrtil ho oštěpem. Kněžna Libuše pozvala Bivoje na hrad, kde přespal a dostal pohoštění. Libuše mu za odměnu darovala ozdobný pás vyšívaný z otcových pokladů,
                    který vybrala Kazi.
                </p>
                <p>
                    Druhý den se Bivoj a Kazi chystali domů. Na rozcestí se Bivoj bez rozmyšlení dal její cestou a zůstal na Kazině hradě. Kazi si ho oblíbila a vzala si ho za muže.
                </p>
                <h2>O Libuši</h2>
                <p>
                    Kněžna Libuše často musela řešit spory mezi svým lidem. Jednoho dne k ní přišli dva sousedé, kteří se přeli o meze a pole. Libuše oba sousedy vyslechla a rozhodla ve prospěch mladšího z nich. Starší soused se rozčílil nejen na to, že soud prohrál, ale
                    i na to, že mu vládne žena. Libuše tedy po poradě se svými sestrami prohlásila před celým lidem, který nechala svolat, že si vezme za muže toho, kterého jí oni sami vyberou. Kněžna poslala na pomoc poslům svého koně, který měl vojvodu
                    najít. Tento kůň dovedl posly do vesnice, kde našli malého chlapce a optali se jej na Přemysla. Podle chlapcovy rady se vydali na pole, kde poslové Přemyslovi vysvětlili důvod jejich návštěvy. Po jídle oblékli Přemysla do královského
                    rouna a odjeli směrem k hradu, odkud je Libuše již netrpělivě vyhlížela. Zanedlouho dorazili k hradu. Když je kněžna zahlédla, rozeběhla se jim naproti.
                </p>
                <h2>O Přemyslovi</h2>
                <p>
                    Libušin kůň ukázal cestu poslům, kteří našli Přemysla a vyzvali ho, aby odjel s nimi na hrad za Libuší, protože si ho lid zvolil jako svého knížete a soudce. Přemysl nemohl doorat pole, a proto prý bude v zemi často hlad. Po hostině u železného stolu
                    poslové oblékli Přemysla do knížecího roucha a odjeli za Libuší na Vyšehrad oslavit jejich sňatek.
                </p>
                <h2>Dívčí válka</h2>
                <p>
                    Po smrti Libuše ženy pocítily, že už nejsou tak vážené jako za života jejich královny. Muži se jim posmívali, kde jen mohli, a proto se ženy chopily luků a mečů a mužům vyhlásily válku. V čele s Vlastou nechaly vystavět hrad Děvín. Pobily nad tři sta
                    mužů. Ženy také přivázaly Šárku ke stromu a když jel okolo Ctirad se svou družinou, prosila ho, aby jí pomohl. Ctirad zatroubil na roh, který měla Šárka na krku. Objevily se ozbrojené dívky a Ctirada s družinou zabily. Ostatní muži
                    byli odhodláni pomstít Ctiradovu smrt. V dalším boji nepodlehla jen Vlasta, ale i ostatní ženy.
                </p>
                <h2>O Křesomyslu a Horymírovi</h2>
                <p>
                    Po Přemyslově smrti se na Českém trůnu vystřídalo mnoho mužů. Za vlády Křesomysla lidé více hledali drahé kovy v hlubinách země než pracovali na poli. Rýžovníci dychtiví po zbohatnutí si nechávali posílat pro chléb do pražského kraje. To se ale mnohým
                    vladykům nelíbilo, a tak se odebrali k vojvodovi na Vyšehrad, jenž měl v čele Horymíra. Žádali Horymíra, aby si jeho lid více vážil chleba nežli stříbra a ostatních drahých kovů. Jenže kníže měl před očima vidinu po zbohatnutí, a tak
                    vladykové odešli s nepořízenou. Když se lid dozvěděl, co se dělo na Vyšehradě, byl odhodlán pro pomstu, zejména pro Horymíra. Ihned se ho vydali hledat, ale jeden hodný člověk Horymíra předem varoval a horníci ho v Neumětelích nenašli.
                    Horymír tehdy přísahal pomstu. Za několik dní shromáždil své sousedy a společně zaútočili na bezbranné horníky. Po tom, co se Vyšehrad dozvěděl o boji mezi Horymírem a horníky, byl Horymír obviněn a poslán do vězení. Snažil se hájit,
                    ale nikdo už na něj nebral ohled. Zanedlouho měl být sťat svým mečem. Jeho poslední přáním bylo naposledy se projet na svém koni Šemíkovi. Když Křesomysl viděl Horymíra na koni, nechal si ho zavolat, aby ho osvobodil. Šemík se ale
                    při skoku těžce zranil a Horymír za ním z Vyšehradu pospíchal. Šemík zakrátko zemřel. Horymír ho pochoval před svá vrata.
                </p>
                <h2>O Bruncvíkovi</h2>
                <p>
                    Když zemřel kníže Žibřid, začal vládnout jeho syn Bruncvík. Byl šlechetný a spravedlivý. Ve své říši ale dlouho nezůstal. Ale protože měl pořád na mysli hrdinství nebožtíka svého otce, rozhodl se v třetím roce svého panování, že se vypraví do světa hledat
                    cti svému jazyku. Šel za manželkou, které se to nelíbilo. Bruncvík byl ale tvrdohlavý, takže jel tak či tak.
                </p>
                <p>
                    Moře bylo kruté a po nějaké době se posádka vylekala. Viděli i cítili jantarovou horu. Legenda pravila, že všechno v okruhu 50 mil vtáhne k sobě a už nepustí. Marně se modlili, aby se vítr obrátil. Hora loď vtáhla k sobě jako nic. Zjistili, že tam jsou
                    sami a že tam není nic k snědku.
                </p>
                <p>
                    Při prozkoumávání ostrova spatřili trosky lodí a lidské kosti v písku. Marně se snažili odplout. Zbyli pak jen Bruncvík a jeden starý rytíř Balád. Ten navrhl, ať se schová do koňské kůže, kterou pták Noh odnese jako potravu. Bruncvík to udělal, přiletěl
                    pták noh a odnesl si ho. Balád zůstal sám.
                </p>
                <p>
                    Pták s Bruncvíkem přes tři dny a noci odletěl sto mil až doletěl k hnízdu, kam hodil Bruncvíka. Tam Bruncvík vytasil meč a zabil všechny mladé nohy. Utíkal odtamtud bez oddechu, až narazil na údolí. Tam slyšel křik a viděl zápas mezi lvem a saní. Bruncvík
                    se pomodlil k Bohu a ptal se, komu pomoci. Bůh neodpověděl a Bruncvík si řekl:
                    <i>„Pro lva jsem vyšel, pro znak lva jsem tolik zkusil; nelze jinak, než
                      lvu pomoci. Děj se jak děj!“</i
                    >
                    Vzal meč a začal usekávat sani všech devět hlav. Lev si odpočinul a když
                    viděl, že Bruncvík už nemůže, skočil na saň a zadávil ji.
                  </p>
                  <p>
                    Bruncvík se teď bál lva, ale ten mu lehl k nohám jako moje kočka Bára.
                    Bruncvík chtěl jít pryč, ale lev šel za ním. Nelíbilo se mu to a chtěl
                    se lva zbavit. Vylezl na dub a ukryl se v listí. Třetí den lev zařval
                    tak silně, až se dub zachvěl a Bruncvík spadl. Lev odběhl a přinesl
                    ulovenou srnu. Bruncvík uviděl, že se lva nemusí bát. Lev s ním věrně
                    chodil na dobrodružství ostrovem. Tři roky bloudili. Jednou Bruncvík
                    vylezl na vysokou horu a spatřil v dáli hrad. Vyrobil loď, na které
                    doplul k hradu. Schválně chtěl odplout bez lva, aby mu nepřekážel.
                    Zrovna když chtěl odplout se lev vrátil z lovu a rychle skočil za
                    Bruncvíkem na loď.
                  </p>
                  <p>
                    Pluli 9 dní a nocí až dorazili k hradu. Vstoupili do hradu, ve kterém
                    vládl divný král Olibrius, který měl 4 oči. Řekl Bruncvíkovi, že ho
                    osvobodí a otevře železné dveře, když osvobodí jeho dcery od Baziliška.
                    Bruncvík se vydal na lodi, kterou mu král dal a doplul k ostrovu, kde
                    byl Bazilišek. Bruncvík i lev statečně bojovali a vysvobozovali dcery
                    jednu po druhé. Střídali se a dcery jim šetřily rány. Trvalo to devět
                    dní, ale Baziliška i všechny další obludy přemohli a osvobodili dcery.
                  </p>
                  <p>
                    Odpluli do království. Král se ale o železných dveřích nezmínil. Ani o
                    nich nechtěl slyšet. Prý tu musí Bruncvík zůstat, protože ho chce jeho
                    dcera Afrika. Bruncvík si ji teda vzal, ale sedával na břehu moře
                    čekajíc, že by se objevila nějaké loď, která by ho zachránila. Jednou se
                    procházel hradem a našel sklepení, které ještě nikdy neviděl. Našel na
                    stole meč bez jilce. Prohlížel si ho a divil se, že je vyroben z ocele.
                    Líbil se mu tak moc, že vzal jilec ze svého meče, dal ho na ten tajemný
                    a odešel. Africe neřekl, co udělal, ale zeptal se, co je to za meč v tom
                    sklepení. Afrika se lekla a hned sklepení zamkla na 9 zámků. Bruncvík
                    ale stále chtěl vědět a Afrika mu tedy řekla, že je kouzelný a že umí
                    stínat hlavy na dálku.
                  </p>
                  <p>
                    Bruncvík tedy šel před krále a kouzelným mečem sťal hlavu nejen králi,
                    ale i dvořanům. Pak šel za stříbrná vrata, nabral jídla, zlata i drahého
                    kamení a vydal se se lvem na cestu. Trvalo 7 dní, než spatřil ostrov. Z
                    ostrova vanuly zpěvy a Bruncvík, který chtěl vidět lidi, tam zaplul.
                    Když přistál, tak mu řekli, že ho už nepustí a že jsou zakleti ďábli.
                    Bruncvík řekl meči, aby sťal hlavy všem ďáblům a plul dál.
                  </p>
                  <p>
                    Po dlouhé době zahlédl město a tam přistál. Pak uslyšel průvod a potkal
                    krále Astrioluse. Ten chtěl, aby Bruncvík zůstal. Bruncvík nechtěl a
                    začal vraždit. Král mu slíbil, že pokud přestane, dovede ho domů do země
                    české.
                  </p>
                  <p>
                    Bruncvík pak šel se lvem na svůj hrad. Tam bylo hlučno a veselo, protože
                    se jeho žena znovu vdávala. Uplynulo totiž 7 let od toho, co se
                    vypravil. Nikomu nic neřekl, jen číšníkovi dal prsten, co měl na ruce,
                    aby ho dal manželce do nápoje. Vyšel ven z hradu a zakřičel
                    <i>„Ten, který před sedmi lety vyšel, je tu!“</i> Jeho manželka zatím našla v číši prsten a hned ho poznala. Potom, co o tom řekla novému ženichovi, vylekal se a odjel na koni hledat Bruncvíka. Ten, když o tom slyšel,
                    řekl kouzelnému meči, ať setne hlavu novému ženichovi.
                </p>
                <p>
                    Všichni se pak vrátili do prahy a Bruncvík s Neomenií panoval šťastně panovali ještě 40 let. Když Bruncvík zemřel, lev byl tak smutný, až zařval tak moc u jeho hrobu a zemřel taky.
                </p>
                <h2>Staroměstský Orloj</h2>
                <p>
                    Všechno to začalo udivenými obličeji pražských občanů, kteří právě shlédli nový orloj - dílo mistra Hanuše. Všude po světě bylo spousta orlojů, ale žádný z nich se ani v nejmenším nepodobal tomuto pražskému. Byl jedinečný. Nejen že ukazoval čas, ale také
                    měsíc, rok a den. Rovněž ukazoval svátky, dvanáct znamení a postavení Slunce a Měsíce (v jaké se zrovna nacházel čtvrti). Zkrátka astronomové se mohli jen divit.
                </p>
                <p>
                    Úderem celé hodiny začne kostlivec tahat za provaz, rozezní se zvon a v malých okénkách nad hodinami se rozpohybuje dvanáct apoštolů. Celé toto vždy končí zakokrháním kohouta. Zkrátka na tu dobu to nemělo obdoby. Samozřejmě to poznali i lidé z jiných
                    zemí. Každý chtěl vidět Staroměstský orloj a spousta z nich ho chtěla mít také. Jenže to se velkým pánům z radnice nezamlouvalo. Už by to nebyl unikát, kdyby ho měl i někdo jiný. Všichni moc dobře věděli, že jediný, kdo se vyzná v
                    celém stroji, je právě mistr Hanuš. Ze strachu z toho, že by mohl vytvořit jiný orloj Hanuše oslepili.
                </p>
                <p>
                    Jednoho dne, když už cítil, že nastane konec, se Hanuš vydal k orloji. Posadil se a jen poslouchal, jak správně běží. Sáhl rukou do nejsložitější části a zajistil, aby umřel s ním.
                </p>
                <h2>O Daliborovi</h2>
                <p>
                    Při opravě Pražského hradu dal Vladislav II. Jagelonský vystavět věž, která měla sloužit jako vězení. Název měla dostat po svém prvním vězni. Sedláci se proti svému krutému pánovi vzbouřili a v zajetí jim musel po slíbit, že je nepotrestá. Sedláci požádali
                    o pomoc laskavého a spravedlivého Dalibora z Kozojed, aby se jich ujal. Dalibor se střetl s vojáky a následně byl uvězněn v oné věži na Pražském hradě. Z dlouhé chvíle se naučil hrát na housle a lidem se to tak líbilo, že každý den
                    stáli pod věží a poslouchali hru Dalibora. Vždy mu do pytlíčku, který pouštěl na šňůrce z okna dávali nějaké drobné mince a jídlo. Protože se prý nedovoleně zmocnil majetku, byl odsouzen k smrti. Věž nese jméno Daliborka.
                </p>
                <h2>O Golemovi</h2>
                <p>
                    Za panování Rudolfa II. Žil v Židovském městě Pražském Rabbi Jehuda Löw ben Bezalel. Byl vysoce učený a zkušený. Byl vysoký a proto mu říkali
                    <i>„velký Rabbi“</i>. Zrovna dostali nařízení, aby se všichni Židé vystěhovali z Prahy. Rabimu se to nelíbilo a protože ho ke králi nepustili, stál na mostě, kde král pojede s kočárem. Lidé na něj házeli kamení a bláto. Vůz ho ale
                    nepřejel. Koně se před ním sami zastavili. Rabbi pak šel s růžemi k vozu a prosil krále, aby mohli zůstat v Praze. Král mu řekl, ať přijde na hrad. Na hradě měl úspěch a lidé ho znali jako hrdinu. Král si ho také svolával, aby mu kouzly
                    krátil dlouhou chvíli.
                </p>
                <p>
                    Jednou Rabbi vytvořil goléma. Oživil ho tím, že mu dal do pusy
                    <i>„šem“</i>. Posluhoval, vodu nosil, dříví štípal, zametal a další těžké práce vykonával. Ale pokaždé, když nastal pátek večer mu Rabbi šem z úst vzal. Golem ožil až zase když mu Rabbi dal šem zpátky. Jednou ale Rabbi golemovi šem
                    vzít zapomněl a golem začal doma zuřit a nikdo k němu nesměl, protože by ho zabil. Když to Rabbi slyšel, hned šel zpátky domů z modlitby a viděl rozbité nádobí, rozmlácené, zpřevrácené stoly, židle, truhly a lavice, rozmetané knihy.
                </p>
                <p>
                    Golem zrovna <i>„pracoval“</i> na dvorku. Rabbi k němu přišel, golem se zarazil a Rabbi mu šem vyndal. Golem se naráz svalil na zem. Všichni se radovali a golemovi se posmívali. Rabbi radši nic neřekl a šel zpátky do synagogy. Rabbi
                    mu už nikdy šem nedal.
                </p>
                <h2>Faustův dům</h2>
                <p>
                    V části Prahy stál chmurný dům se spoustou místností a s velikou zahradou. Kdysi tam bydlel kouzelník Faust, který se sepjal s čertem. Strojil tam různá kouzla, ale když přišel čas, tak si ho čert vzal s sebou do pekla, a to ne dveřmi, nýbrž stropem,
                    kde po nich zůstala velká temná díra. Od té doby byl tento dům osamělý. Po letech se tam zabydlel chudý student, jenž neměl kde bydlet. Zvelebil si to tam a navíc od "ducha" dostával každý den jeden stříbrný tolar, takže se postupně
                    stával bohatším a bohatším. Také četl knihy, které tam po Faustovi zůstaly.
                </p>
                <p>
                    Jak plynul čas, studentovi bylo málo dostávat jen jeden stříbrný tolar, chtěl zlato, které toužil získat pomocí Faustových kouzelných knih. Proto jednou celý den v Praze utrácel vypůjčené peníze s tím, že je vrátí, až přinutí ducha, aby mu dával zlato.
                    Když se však tu noc vrátil student do Faustova domu, stalo se něco podivného a nikdo ho pak už nikdy neviděl. Říká se, že si i studenta odnesl ďábel, protože vše ve Faustově ložnici vypadalo jako po nějaké potyčce a koberec, který
                    student dal na díru ve stropě, byl stržený.
                </p>
                <h2>Blaničtí rytíři</h2>
                <p>
                    Je to proroctví, jež vyřkl slepý mládenec králi Karlovi. Pod hradbami na hoře Blaník dřímá "svatováclavské vojsko", které čeká, až bude zemi nejhůře a pomůže jí. Jednou za čas za svitu měsíce vyjíždějí na palouk před skálou a koná se zde jezdecký rej.
                    Ráno opět ticho, jen zvalchovaná tráva. Jednou si tam rytíř zavolal dívku, aby ve skále uklidila. Když se poté vrátila domů, zděšena zjistila, že byla rok pryč a všichni ji již oplakali. Třetího dne zemřela.
                </p>
                <p>
                    Též kovář na okování kopyt se vrátil až po roce a dostal za práci 3 dukáty. Pověst praví, že až bude vlast obléhána vysokým počtem nepřátel, uschnou vrcholky stromů v blanickém lese, uschlý dub na vrcholu hory se zazelená a pramen u skály se rozvodní.
                    Strhne se bitva, že rybník Pustý se naplní krví. Pak vyjedou rytíři ze skály v čele se sv. Václavem. Nepřítele zaženou k Praze, kde se bude ten hrozný boj dobojován. Mnoho mužů padne, ale poté nastane klid svatý.
                </p>
                <h2>
                    Obsah, charakteristika a poselství knihy
                </h2>
                <p>
                    Kniha je založena nejen na slovanské lidové slovesnosti, ale i na faktech. Je dlouhá, ale poučná. Například lev byl oddaný Bruncvíkovi proto, že mu zachránil život.
                </p>
                <h2>
                    Hodnocení
                </h2>
                <p>
                    Kniha obsahuje moc detailů a špatně se čte. Dobrovolně bych ji nepřečetl. Nejvíc mi dal zabrat Bruncvík, ale líbil se mi.
                </p>
            </section>
            <section class="article__section"></section>
        </div>
    </article>

</body>

</html>