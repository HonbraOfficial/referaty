# Popelka a stalking

## Pohádka - Literatura

Za devatero horami, devatero řekami, žila byla dívka jménem Popelka. Popelka byla nevlastní dcera a žila se svou macechou, která ji neměla ráda, protože měla i svou dceru. Jednou se ve městě konal maturitní ples oktavánů. Popelka tam chtěla jít, ale její
macecha jí to nedovolila. Aby zajistila, že Popelka zůstane doma, anonymně dala tip Ministerstvu zdravotnictví, že Popelka šije roušky.

V den konání dostala Popelka zakázku na 1000 roušek za 100 000 kč, které půjdou maceše do kapsy. Když macecha odjela, Popelka poslala email do Televize
~~Soukupy~~ Barrandov, že Ministerstvo zdravotnictví zase někomu naletělo. Tato zpráva se rychle rozletěla a lidé se zase sešli před Ministerstvem zdravotnictví. Ministr to uviděl a rychle zakázku zrušil.
Popelka potom zavolala na linku bezpečí a ti pak zavolali policii. Macecha skončila na záchytce, protože byla opilá jak Kalousek po dvou panácích. Premiér to označil za skandál a kampaň. Dcera muzerka si po natočení pár Tik-Toků koupila
letenky do Severní Primy, ale let zrušili a zůstala na letišti. Popelka si domů potom zavolala Mekáče a zúčastnila se virtuálního maturitního plesu.

Na virtuálním plese Popelka poznala kluka, který říkal, že jeho táta vlastní Microsoft. Popelka se ho ptala, kde bydlí a kluk stihl říct jen město, než mu máma vypnula počítač.

Popelka toho arogantního fracka chtěla vytrollit a chtěla ho najít. Neposlechla nařízení Ministerstva zdravotnictví a jela autobusem do města, které kluk zmínil. Začala obcházet domy a ptát se, jestli neví, kde bydlí „xxX_FrAcEk_Xxx“.

Když konečně našla klukův dům, kluk se vyděsil a rychle zavřel dveře. Popelka se oknem zeptala, jestli kluk ví, kdo je Bill Gates. Kluk nevěděl a rychle zavřel okno. Popelka našla kámen a okno rozbila. Potom se ptala, kde je jeho táta. Kluk chtěl říct
„táta šel pro mléko“ a „táta kouří na terase“ zároveň a tak řekl „táta kouří mléko“. Popelka nevěděla, jak někdo může kouřit tekutinu a kluk jí na internetu ukázal e-cigaretu.

Když si popelka myslela, že už ho vytrollila dost, řekla mu, že ví, že jeho táta nevlastní Microsoft a šla na autobus. Cestou tam viděla Kovyho video o eroušce a stáhla si ji. Když přijela domů, tak jí zavolali, že má pravděpodobně koronavirus. Popelka
tedy musela 14 dní zůstat v karanténě a nudila se.
Konec.